## SNIPS AIR

Translation made by https://github.com/hedonistrh 

**Merkezsiz, Tasarımı Gereği Gizli-Kişiye Özel Ses Asistanı**

*_SORUMLULUK REDDİ: Bu yazının amacı SNIPS şirketinin sesli asistanı ve bu asistanın kullanımı için kurulan blok zinciri hakkında bilgi vermektir. Kesinlikle İngilizce whitepaper'in birebir çevirisi değildir. 2018 Ağustos ayı itibari ile Snips şirketi ile hiç bir bağım bulunmamaktadır._*

### Bölüm 1: Tanıtım

Televizyonlar, radyolar, çamaşır makineleri, müzik oynatıcıları, akıllı telefonlar, bilgisayarlar, akıllı hoparlörler gibi araçlar ile artık teknoloji hayatımızın her alanında. Bu teknoloji ile toplum tarafında olan dönüşüm ise hayal edilenin de ötesinde bir etkiye sahip. Teknoloji getirdiği tüm güzelliklerle birlikte karanlık bir taraf da yarattı: _Teknolojiye bağımlı hale geldik._ Ayrıca sürekli olarak bu teknolojik ürünler ile bir etkileşim içinde olmamız gerekiyor. Bu ürünlerin fişini çekmek kısa vadede işe yarar gibi gözükse de ne yazık ki tamamen bağımlı hale geldiğimizi de gözler önüne serecek. Bu noktada yapılması gerekenlerden bir tanesi bu ürünleri kullanmak için sürekli onlarla etkileşim halinde olma durumundan kurtulmak. **Snips** bu durumun _Yapay Zeka_ ile sağlanacağını düşünüyor. Bunun için her cihazın içine bizi anlayan ve direk olarak bizim dilimiz ile etkileşim sağlayabileceğimiz bir _Yapay Zeka_ asistanı koymayı planlıyor. 

Bu durumun iki faydası olacağı öngörülüyor:

- Teknolojiye erişim demokratikleşecek. Konuşabilen herkes için eşit derecede erişilebilir bir hale gelecek.

- Her teknolojinin ayrı ayrı nasıl çalıştığını öğrenmek için harcadığımız bilişsel efordan kurtulacağız. Yapay Zeka ile kullandığımız teknolojiler göz önünde olmayacak ve böylece tamamen bağlantılı hissetme durumundan kurtulacağız.

Bunları sağlamaya çalışırken önümüze çıkan en büyük problem ise _gizlilik_. Özellikle akıllı telefonların yaygınlaşması ile tüm hayatımız dijitalleşti. Bununla beraber kişisel verilerimiz daha çok toplanmaya ve analiz edilmeye başlandı. Bu da gizlilik sorunlarının ortaya çıkmasına neden oldu.

50 Milyon Amerikalının evinde mikrofonu olan internete bağlı cihazlar var. Bu cihazların bizim bilgilerimiz toplamayacağını kim nasıl garanti edebilir. Ayrıca eğer üreticiler bu garantiyi sözlü olarak verse dahi bilgisayar korsanları gibi tehlikelerden nasıl korunacağız. Bu noktada Snips'in _tasarımı gereği gizli-kişiye özel_ teknolojisi devreye giriyor.

Şimdi diğer şirketlerin bu dijital asistanlar ile neler yaptığına göz atalım. 

- Hiç bir gizlilik sunmuyorlar. Sizlerin konuşmalarını buluta gönderiyorlar. Yani özel hayatınızı bu bulut sistemine erişimi olan herkes görebiliyor. Bu kişiler sıradan çalışanlardan hükümet görevlilerine kadar herkes olabilir.

- Hiç bir güvenlik sunmuyorlar. Yüksek miktarda veriyi merkezi bir sistemde depolamak büyük veri sızmalası riskine neden oluyor. Ayrıca bilgisayar korsanları için bir hedef teşkil ediyor.

- Kullanıcılar istismar ediliyor. Şirketler bu asistanlar sayesinde kullanıcıların kişisel verilerini kendi çıkarları için kullanıyor ve bunları paraya çeviriyor. Kullanıcılarına ise hiç bir şey vermiyor.

- Geliştiriciler istismar ediliyor. Geliştiriciler hiç bir şeilde kullanıcı verilerine ulaşamıyor. Ayrıca geliştirdikleri uygulamalar da tamamen uygulama marketinin merhametine kalmış durumda. Geliştiricileri haberdar dahi etmeden uygulamalarını kaldırabiliyorlar. Şirketler bu uygulama marketlerinin bir diktatör gibi yöneterek merkezi bir sansür gücü uyguluyorlar.

Snips olarak bizim inandığımız değerler ise bunların tamamen karşısında bulunuyor. Bu politikaları uygulamak için de merkeziyetsizlik sistemini çözüm olarak sunuyoruz. Sanal para sistemleri ile kendi kendini organize eden bir topluluk yaratmak istiyoruz. Bu sayede yapay zeka ve gizlilik ile alakalı sorunların üstesinden geleceğimize inanıyoruz. Ayrıca bu sistem tamamen sansürsüz olacak. 

Tüm bunlar Snips'in neden tamamen blok zinciri üzerine gittiğini ve yeni platformu olacak Snips AIR'i merkeziyetsiz yaptığını açıklıyor. 

- Kullanıcıların sesleri direk olarak cihaz üzerinde işlenecek. Hiçbir veri buluta gitmeyecek. Bu da kimsenin sizi dinleyemeyeceğinin garantisini veriyor.

- Asistanlar kullanıcılara verilmeden önce merkeziyetsiz sistemde üretilen _sahte_ verilerle eğitilecek.

- Yapay sinir ağlarının sürekli gelişimi şifreli federe öğrenme ile sağlanacak. Her kullanıcı sistemin gelişmesi için sağladığı veriden dolayı para kazanacak ve hiç bir şekilde gizliliği ihlal edilmeyecek.

- Uygulama marketi sanal para kuratörlüğünde olan bir kayıt sistemi olacak. Yani sadece topluluk kimlerin Snips üzerine bir şeyler inşa edebileceğine karar verecek. 

Diğer bir deyişle, Snips (şirket) kullanıcıları hakkında hiç bir veriye sahip olmayacak ve geliştiriciler üzerinde bir karar verici olmayacak. Böylece Snips AIR ilk merkeziyetsiz ve tasarım gereği gizli-kişiye özel bir ses asistanı olacak. 

Bu raporda Snips Air ürününü ve arkasında olan teknoloji hakkında bilgileri bulabilirsiniz. 2. Bölümde ürün ve geliştirici araçları tanıtılacak. 3. Bölümde tüm sistemin nasıl cihaz üzerinde çalıştığı anlatılacak. 4. Bölümde AIR block zincirinin sanal parası tanıtılacak. 5. Bölümde merkeziyetsiz makine öğrenmesi, 6. Bölümde merkeziyetsiz veri üretimi, 7. Bölümde merkeziyetsiz uygulama marketinin nasıl çalıştığı ve son olarak 8. Bölümde sanal para satışının dinamikleri anlatılacak.

### Bölüm 2: Snips AIR

Gizliliğe saygılı bir yapay zeka sistemini herkese ulaştırma yolundaki maceramızda Snips AIR'i üretiyoruz. Peki Snips Air nedir?

- Eviniz için bir sesli asistan.

- Tek bir cihaz yerine bir çok cihazın bağlantılı olduğu bir ağ. Böylece tüm eviniz sesli olarak kontrol edilebiliyor. Tabi bu sırada gizliliğiniz de koruma altında.

- Tamamen lokal olarak çalışıyor. Hiç bir bilginiz buluta aktarılmadığı için hiç kimse çocuklarınızı gözetleyemez.


Herkes AIR ile uyumlu cihazlar yaratabilir. Tek yapmanız gereken Snips ile entegre etmek. Ayrıca kendi cihazlarımıza da yapıyoruz. 

- Ana istasyon olan (Air Base)

- Taşınabilir sesli kumanda (Air Satellites)

**Snips Air Base**

Ses uygulamalarını çalışırmak için güçlü bir merkezi istasyon. Air Satellites'den ve diğer Air cihazlarından gelen ses girdileri bu alette lokal olarak işleniyor. Yani kısacası sistemimin beyni diyebiliriz. Linux dağıtımları üzerinde çalışıyor ve tamamen kişiye özel olarak ayarlanabiliyor. Air Base'in ana amacı daha güçsüz olan Air cihazlarının girdilerini işleyerek gereken çıktıları üretmek.

![alt text](https://docs.google.com/uc?id=1H72q7sr39te48Enpwz5irXarZkFZ8n5g)

**Snips Air Satellites**

MCU bazlı taşınabilir küçük mikrofon. Bu sayede evin herhangi bir yerine monte edilerek kullanılabilir. 

Basit görsel ve sesli geri bildirimlere sahip olan bir cihaz. Ayrıca dokunmatik yapısı sayesinde çok kipli etkileşimlerde de bulunulabilir. Örnek olarak müziği durdurmak veya başlatmak için hafifçe vurabilirsiniz. Dokunmatik arayüzü tamamen programlanabilir olduğu için Snips uygulamalarının da bir eklentisi olarak kullanılıyor.

En önemlisi bağlam bilinçli olarak çalışıyor. Yani kullanıcın bağlamına bağlı olarak davranışlara adapte olabiliyor. Örneğin ışıkları kontrol ederken AIR Satellite kullanıcının odasını algılayacak ve ona göre adapte olacak. 

![alt text](https://docs.google.com/uc?id=1rdrrg8PHIqLpcMXq8SlGz4WObSi1j57y)

**Snips AIR Companion App**

Snips AIR cihazları companion app ile birlikte geliyor. Bu uygulama AIR cihazlarını kurmak ve ayarları yapmak için kullanılıyor. Ayrıca ekran görüntüsüne ihtiyaç diyen uygulamalar için görsel bir arayüz sağlıyor. Bunlara örnek olarak restoran önerileri, pişirme asistanı ve müzik oynatıcısı verilebilir. Ayrıca bu uygulama Snips uygulama marketine ana giriş noktası niteliği de taşıyor. Kullanıcılar yeni uygulamaları keşfedip cihazlarına kurabilecekler. 

![alt text](https://docs.google.com/uc?id=14GKRV_RDnHed5mCw5S1yZaJ9UJ67EGFN)

**AIRnet: AIR cihazları arasında iletişim için protokol**

Snips Air cihazları birbirleri ile paylaşımlı protokol aracılığı iletişim kuruyorlar. AIRnet ontoloji katmanı ve ağ soyutlama katmanından oluşmakta. Herhangi bir cihaz üreticisi açık kaynaklı AIRnet'i implement ederek Snips AIR ile tak-kullan şeklinde entegre olacak cihazlar üretebilir. Bu tip cihazlara AIR cihazları deniyor.

Sesli asistanı tek bir akıllı hoparlör yerine cihazların ağı olarak inşa etmenin bir çok avantajı var. Bunlardan biri de kaynakların paylaşımı sayesinde çoklu etkileşimin mümkün olması.

Aslında sadece ses ile komut etmek her zaman yeterli olmayabilir. Bazen dokunmak ve görmek en iyi seçenek olabilir. Snips AIR sayesinde restoran önerilerinizi televizyonunuzda görebileceksiniz.


**Ön Yüklü Uygulamalar**

Snips AIR bazı ön yükli uygulamalar ile geliyor. Bu uygulamalar patentli veri üretim teknolojimiz ile eğitilip topluluk tarafından test edilen uygulamalar. 

Ayrıca şu an için 14 bin kişi Snips geliştici ağına kayıtlı. Bu geliştiriciler kendi uygulamarını geliştirip Snips toplululuğuna sunuyorlar.

**Snips için Ses Uygulaması Geliştirmek**

makers.snips.ai üzerinden de görüp, test edebileceğiniz gibi bazı web araçları geliştiriciler için yayınlandı. Online uygulama oluştucusu sayesinde herkes kolayca kendi uygulamasını yaratıp, test edip en sevdiği platforma (Android, iOS, Raspberry Pi, Debian) açabilir. Snips tamamen lokal olarak çalıştığı için her yeni uygulamanın lokal olarak kurulması gerekiyor. Bunu da SAM ile kolayca yapabilirsiniz. SAM basit bir komut satırı aracı aslında. Bununla yeni uygulamaları en az kodla kurup kullanabilirsiniz.

Snips platformu bir çok ön eğitimli uyandırma kelimesi ile geliyor. Örnek olarak "Hey Snips", "Jarvis" düşünülebilir. Ayrıca gelişticilerin kendi uyandırma kelimelerini yaratması için gereken araç da yayınlandı. Daha fazla bilgi için [buraya](https://medium.com/snips-ai/machine-learning-on-voice-a-gentle-introduction-with-snips-personal-wake-word-detector-133bd6fb568e) bakabilirsiniz.

1 yılda 14000 tane geliştici ile büyüyen topluluğumuzun adaptasyonunu 3 şeyin sağladığını düşünüyoruz.

- Sesli asistanların nasıl olması gerektiği konusunda ortak vizyonumuz
- Harika uygulamalar yaratmak için birbirimize yardım etmemiz (Discord topluluğumuz çok aktif)
- Çocukların bile ses uygulamaları yazması için gereken araçları üretmek için paylaştığımız inanç 

Geliştiricilerimiz uygulamalarını uygulama marketinde paylaşabiliyorlar. 7. Bölümde de anlatacağımız gibi bu marketi sanal para kuratörlüğünde olan bir market alanına eviriyoruz. 

**Yol Haritası**

Şu an gelişticiler uygulamalarını Snips uygulama marketinde yayımlayabiliyor. Bu uygulamalar Snips platformmu tarafından desteklenen herhangi bir donanım ile kullanılabilir. Snips AIRnet'in beta versiyonu ile birlikte bir çok cihazın aynı ağa bağlı olması sayesinde çoklu oda etkileşimleri sağlanabiliyor. Bu geliştirici araçları stratejimizin hayati bir parçası. Uygulama yapma kolaylaştıkca daha fazla içeriğin uygulama marketinde olmasını bekliyoruz. Geliştirici topluluğumuzu oluşturmak ve araçları geliştirmek Snips'in çekirdek odak noktası olacak.

### Bölüm 3: Gömülü Ses İşleme

Bu bölümde, _Snips Voice Platform_ tanıtılacak. Bu yazılım Snips AIR projesinde merkezi bir rol üstlenmekte. Kullanıcıların teknolojinin nasıl çalıştığını öğrenmek için bilişsel efor sarfetme gerekliliğini kaldırarıp direk olarak teknoloji ile konuşmasını sağlıyor. 

Bu bölümde dil işleme ve anlamanın nasıl çalıştığı detaylı olarak anlatılıyor. Ancak bu Türkçe özet metninde sadece ana hatları aktaracağız. Meraklı okurlar Ingilizce aslından daha detaylı bilgiye ulaşabilir.

#### 3.1 Özet

Tasarımı gereği gizli prensibi dahilinde üretilen sistemin tasarımı ve mühendisliği gizlilik ilkeleri en ön planda tutularak gerçekliriliyor. Sesli asistanların her yerde kullanılabileği düşünülerek kullanıcıların verileri gizli tutuluyor. Snips kullanırken verileriniz hiç bir yere aktarılmaz. (Örneğin bulut sistemi)

Snips Voice Platform'un her parçası server'larda eğitiliyor. Ancak kullanıcının etkileşimi sadece yerel cihaz ile oluyor ve bu etkileşim sonucu üretilen veriler de sadece lokal cihazda kalıyor. Hiç bir data ne toplanıyor, ne depolanıyor. Böyle bir tasarım aslında ciddi bir mühendislik karmaşası doğuyor. Çünkü bir çok IoT cihazı kısıtlı bir hafıza ve hesaplama gücüne sahip. Ayrıca farklı platformların desteklenmesi de IoT endüstrisi için bir zorunluluk arz ediyor. Çünkü IoT cihazları farklı farklı donanımlar içeriyor. 

Tasarımı gereği gizlilik mimarisinin illustrasyonunu aşağıda görebilirsiniz. 

- Platform bir veya birkaç mikrofondan gelen sesi işliyor ve kullanıcın asistan ile konuştuğunu algıladığı zaman bu ses dalgalarını Business Logic Code dediğimiz farklı bir objeye çeviriyor.

![alt text](https://docs.google.com/uc?id=195x_7viJpIZNHcTLxFaYKpbJgCKw3y02)


Not: Snips Voice Platform'u GDPR ile tam uyumludur.

**Uyandırma Kelimesi Algılayıcısı**

Uyandırma Kelimesi'ni kullandığınız zaman asistanınız ie bir iletişim başlatıyorsunuz. Sesli asistanın gömülü olduğu her cihaz kullanıcının uyandırma kelimesini söylediği zaman onu tespit etmek için sürekli çevresini dinliyor. Uyandırma kelimesi algılayıcısı Derin Sinir Ağlarına bağlı olarak çalışıyor. Ayrıca sürekli çalıştığı için kullandığı hafıza ve hesaplama gücü çok kritik bir öneme sahip. Bundan dolayı bu algılayıcılar mikro kontrolcüler gib düşük kaynak ile çalışan donanımlara implement ediliyor. 

Diğer bir önemli metrik ise hatalı alarmlar. Sınırlı bir kaynağa bağlı olarak sürekli çalıştığı için tüm uyandırma kelimesi algılayıcılar hata yaparlar. Burada hatalı alarmdan kastımız kullanıcının uyandırma kelimesini söylememesine rağmen sistemin iletişim başlatması durumu. Eğer sistemimiz bulut sistemine bağlı olarak çalışsaydı, bu tip bir hata olduğu zaman, sizin işlenmesini istemediğiniz bir konuşma direk olarak bulut sistemine aktarılacaktı. Bundan dolayı Snips'de Otomatik Konuşma Tanımlayıcısı ve Doğal Dil Anlayıcısı cihazınızda lokal olarak çalışıyor. Böylece bu tip bir hata olsa dahi istemediğiniz konuşmalarınız bulut'a gönderilmiyor.

**Otomatik Konuşma Tanımlayıcı**

Uyandırma kelimesi algılandığı takdirde ses arayüzü tetikleniyor ve kullanıcının ses sinayalleri yazı formatına dönüştürülüyor. Bu işleme Otomatik Konuşma Tanımlayıcısı diyoruz. Uyandırma Kelimesi algılayısına kıyasla daha fazla hafıza ve hesaplama gücüne ihtiyaç duyuyor. Bundan dolayı bir çok en gelişmiş çözüm server üzerinde çalışıyor.

**Doğal Dil Anlayıcısı**

OKT ile ses sinyalini yazı formatına dönüştürdükten sonra bunu da anlamlı bilgi haline dönüştürmemiz gerekiyor. DDA'nın amacı ise kullanıcının niyetini anlamak. DDA ile OKT çiftine Konuşma Anlayıcısı diyoruz. 

Snips Voice Platform'u üzerinde geliştirme yapan geliştiriciler bu sistemin çıktısını kullanarak farklı uygulamalar implemente edebilirler. Örnek olarak _oturma odasındaki ışıkları aç_ komutu düşünülebilir



Snips'in amacı sesli yapay zeka sistemlerini her cihazın işine koymak. Snips AIR ise Snips'in amiral gemisi ürünü. 

Yukarıda sistemin nasıl çalıştığına dair kısa bir özet verdik. Ancak daha detaylı bilgi için orijinal Ingilizce yazıyı okumanızı tavsiye ediyorum. Kısıtlı zamandan dolayı o kısımları çeviremiyorum.


### Bölüm 4: AIR Blok Zinciri

Snips AIR asistanı merkeziyetsiz olarak blok zinciri üzerinde çalışıyor. Aslında, merkeziyetsiz makine öğrenmesi teknolojisi dahi kullanıcı ve makine öğrenmesi modelinin güncellemesi başına bir çok işleme(transaction) ihtiyaç duyuyor. Ağa bağlı 10000 kullanıcı bile günde yüz binlerce işleme neden oluyor. Yeni jenerasyon zincirlerde bu durum teorik olarak mümkün olasına rağmen spesifik bir blok zincirinde çalışmanın bir çok avantajı var.

- Spesifik bir blok zincirine sahip olunca ağın tüm kapasitesi ürüne tahsis edilebiliyor.

- Herhangi bir altyapıya ücret ödenmediği için ürünü çalıştırmak daha ucuz oluyor. Böylece ağın ödülleri geliştiricilere daha çok dağıtılabiliyor.

- Gelecek güncelleştirmeler sadece ürünün ihtiyacına göre belirlenebiliyor. 

Bunlar blok zinciri üzerinde çalışan her kullanıcı bazlı ürün için önemli noktalar. Ancak yeni bir blok zincirini piyasaya sürerken çözülmesi gereken anahtar meseleler bulunuyor.

- Proof-of-Work bazlı zincirlerde az kullanıcı varken ağın güvenliğini sağlamak çok zor. Bu tip ağlarda %51 atağı dediğimiz saldırıları son günlerde sıkca duyuyoruz.  Bu tip ağları korumak için çok sayıda madenciye ihtiyaç duyuluyor. PoS, PoA ve DPos gibi Diğer yaklaşımlar bu problemi çözmeye çalışıyor. Ancak henüz onların da güvenlikli olduğu kanıtlanamadı. 

- Güvenli bir blok zinciri yaratmak için ciddi bir  mühendislik becerisi gerekmekte. Ethereum'u fork etmek her ne kadar popüler bir seçim olsa da kod temelinin karışık olması ve bakımının yapılmasının zorluğu gibi durumlarda mevcut. 

- Ağın güvenli bir şekilde çalışması için topluluk yaratmak hem yönetişim hem de teşvik açısından zorlu.

**Yeni DPoA Blok Zinciri**

Snips AIR ekosisteminin bağlı olacağı AIR ağı DPoA'ya dayalı bir blok zinciri üzerinde çalışacak.

DPoA(Delegated Proof of Authority), DPoS'in topluluğun ağın güvenliği ve blokların üretimi konularından sorumlu olacak onaylayıcıları seçme ilkesinden esinlenerek ortaya çıktı. Yönetim ve onaylayıcıların seçilmesinden sorumlu tek organın topluluk olmasına rağmen PoA blok zincirleri gibi off-chain koruma methodları da DPoA zincirinde olacak. Bunu da onaylayıcı kişileri legal olarak bağlayıcı kontratlarla kontrol altına alarak sağlayacak. Eğer bu onaylayıcılar uygunsuz bir davranışta bulunursa bunun cezası olacak. DPoA daha az merkeziyetsizliğe sahip olsa da ağın güvenliği sağlanmış olacak. 

Eğer onaylayıcılar hile yaparsa veya blokları atlarsa, onlara bu yetkiyi veren bu topluluk onları görevden alacak ve uygunsuz davranan onaylayıcıların tecrübe puanı düşürülecek. Ayrıca bu durumda gelir kaybına da uğrayacaklar. Bu onaylayıcıların seçilmek ve yüksek performanlı ürünler almak için ciddi harcamalar yapacaklarını düşünürsek onlar için de dürüst olmak en mantıklı strateji olacaktır.

Sık sık olmamasına rağmen, onaylayıcıların kartel haline dönüşüp topluluğun oylarını satın almasının riski de var. Bunun için de AIR blok zinciri kontrat, topluluk yönetimi ve ödüllerin dağıtımındaki yapılanma gibi farklı unsurlarla geliyor. 

**Kazanç(Staking) ve Ödül(Stake Rewards)**

Snips'de sanal para sadece bir ödeme methodu olarak görülmüyor. Bu paraların ayrıca kendi kendine organize olan topluluğun ürettiği ürünleri iyileştirmesinin de bir sonucu olacak. Topluluğu dürüst davranmaya teşvik etmek için staking sistemi biraz daha farklı uygulanacak. 

Staking ile alakalı ortak sorun, sisteme ilk girenlerin kolayca daha fazla stake elde etmesi. Snips AIR ekosisteminde stake'ler aslında bir göreve gelme olasılığınızı belirlediği için elinizde tuttuğunuz sanal para miktarının mutlak değeri yerine bu değerin logaritması alınarak hesaplama yapılacak. Böylece bir kişi gitgide fazla stake yapmasına rağmen seçilme olasılığında nerdeyse hiç bir değişim olmayacak. Ayrıca, sisteme yeni girip elinde çok fazla stake olmayanların da bu görevlere gelebilmesinin önü açılmış olacak. AIR'in public ağında herkes işlem yapabilecek ancak sadece Snips hesabı olan kullanıcılar stake yapmaya ve ürün özelliklerine ulaşma şansına sahip olacaklar. Böylece bir kişinin birden fazla kullanıcı hesabı açıp logaritmik stake sisteminin mantığını malup etmesini engellenmiş olacak.

Burada tekrar belirtmekte yarar var. Bir kişinin çoklu kullanıcı hesabı açmasını engelleyemezseniz log bazlı sistemin hiç bir anlamı kalmaz. Bunu sağlamak ürün bazlı blok zincirlerinde daha kolay. Snips ağında bunu kullanıcıların Snips mobil uygulamasını kullanması için sms ile onay sistemine ihtiyaç duyması ile sağlayacağız. Bundan dolayı eğer çoklu kullanıcı hesabı açmak isterseniz birden fazla telefon numarasına ihtiyaç duyacaksınız. 

Kullanıcıların stake elde etmesi için yapabilecekleri bazı işler ise şunlar.

- Onaylayıcı olmak

- Onaylayıcılar için oy kullanmak

- Uygulama yayımlamak

- Uygulamaları incelemek ve geri bildirim vermek

- Makine öğrenmesi verisi işlemek

- Eğitim verisi üretmek

Böylece stake reward mekanizması ile kullanıcılar sadece sanal paraları ellerinde tutmayacak. Ekonomik sisteme katılmak için aktif olarak bunları kullanacaklar.

**Ağ Yönetimi (Network Governance)**

Yönetim merkezi bir otorite yerine topluluğa dayanıyor. Gelecek aylarda AIR ağının yönetimi hakkında daha detaylı bir rapor da yayımlanacak. 

### Bölüm 5: Merkezsiz, Gizli Makine Öğrenmesi


Snips'de amacımız her zaman tasarımı gereği gizli ve kişiye özel bir sesli asistan üretmeydi. Kullanıcılarımızın ne yaptıkları hakkında hiç bir şey bilmemeliydik. Ancak bu sıfır veri anlayışı bir çok çözülmesi gereken problemi de beraberinde getiriyor. Makine öğrenmesi modellerini eğitmek için ilk aşamada veri gerekiyor. Ve bu durum diğer şirketlerin neden bizim kişisel verilerimizi topladığı konusuda her zaman bir bahane olarak kullanılıyor.

Snips'de bu sorunu 3 faktörün kombinasyonu ile çözüyoruz.

- Ses girdilerinin gömülü olarak işlenmesi (Detaylı bilgi için bölüm 3)

- Asistanı eğitmek için merkeziyetsiz veri üretimi (Detaylı bilgi için bölüm 6)

- Gizli ve Merkeziyetsiz makine öğrenmesi ile asistanı her daim daha iyi için geliştirmek 

Bu bölümde kısaca gizlilik ile yapay zeka sistemlerinin performansı arasında olan dilemmayı kriptografi ve sanal para sistemi ile nasıl çözüldüğü anlatılıyor. Detaylı bilgi için yazının İngilizce orjinalini okuyabilirsiniz.

### Bölüm 6: Merkezsiz Veri Üretimi

Snips için uygulama yapmayı basitleştirmek stratejimizde her zaman anahtar bir rol üstlenmiştir. Bu bölümde cold-start (soğuk başlangıç) problemi için çözüm önerimizi bulabilirsiniz. Böylece uygulama geliştiricileri ilk günden itibaren harika uygulamalar üretebilirler.

**Ön Bakış**

Sesli uygulamalar ile doğal dil anlayıcısın çıktısı doğrultusunda aksiyonlar tetikleniyor. Bu aksiyonlar kahve yapmaktan izlenecek filmi bulmaya kadar her şey olabilir. Yeni uygulama yapmak için 3 adım var.

- Asistanın anlaması gereken yapıyı tanımlamak ("Intents" ve "Slots")

- Kullanıcıya bir şeyi nasıl soracağı hakkında örnek verip bu verileri eğitim için kullanmak

- Aksiyonu icra edecek kodu yazmak

Buradan da anlaşılacağı üzere kullanıcıların nasıl iletişime girdiğini yansıtacak örneklem kümesi ile sistemi eğitmemiz gerekiyor. Ancak bir çok asistan tamamen yeni bir ürün olduğu için eğitim için gereken örneklem kümesi bulunmuyor. Milyon tane kullanıcınız olsa dahi eğer onlar hiç bir zaman kahve makineleri ile konuşmadı ise kahve makinesi ile alakalı olarak veri kümeniz olmayacaktır. Bundan dolayı uygulamayı yayımlamadan önce gerekli veri kümesini bulmak çok zor. Bu duruma da cold-start (soğuk başlangıç) deniyor.

Bu sorunla başa çıkabilmek için uygulama geliştiricileri 2 şey yaparlar. 

- Kendileri kullanıcıların nasıl etkileşim kuracağını tahmin ederek veri setlerini üretirler.

- Zamanla performansı arttırmak için kullanıcıların nasıl etkileşim kurduklarını takip ederler.

Ancak bu durum bir çok problemi de beraberinde getiriyor.

- Bir kişinin düşünebileceği ve üretebileceği örnek sayısı sınırlı. Bu da uygulamanın sadece 30 ile 50 arasında bir örnek sayısı ile eğitilmesine neden oluyor. Bundan dolayı da ürünler ilk çıktığında çok kötü performans gösteriyor. Çünkü veriden bir model çıkarmak için daha fazla veri lazım.

- Kullanıcıları takip etmek onların gizliliğine müdahale 

- Verileri elle _annotate_ etmek çok karmaşık ve hataya açık bir durum. 

Bunları çözmek için yeni bir model geliştirdik: _Veri Üretimi(Data Generation)_ Kısaca özetlemek gerekirse başlangıçta elimizde olan olan az sayıdaki veriden binlerce _sahte_ kullanıcı verisi üretiliyor.

Bu method bir çok avantajı da beraberinde getiriyor.

- Geliştiricilerin hayatı ciddi anlamda kolaylaştırıyor. Eğitim veri seti için saatlerini harcamak zorunda değiller artık.

- Kullanıcılar artık izlenmek-takip edilmek zorunda değil. Böylece gizlilikleri korunmuş olacak.

- İlk gün kalite problemini de çözmüş oluyoruz. Geliştiri uygulamasını markete koymadan önce bile aylarca toplanan kullanıcı verileri ile eğitilmiş gibi verimli olacak.

![alt text](https://docs.google.com/uc?id=1VG-0tANs11OFT57iPbfFkX7iWDYAl_MI)

Veri üretimine ilk olarak basit bir yaklaşım olan gramer bazlı üretimden başlayalım. Bu methodda yazılı sorgular _(query)_ ardışık semantik bloklara bölünür. Bu method ile kesin _slot_ ve _intent_ algılaması sağlansa bile üretilen yeni sorgular hayli korele olacaklar. Çeşitlilik ise kullanılan gramer ve onu üreten kişinin hayal gücü ile sınırlı oluyor. Ayrıca semantik bloklara bölme işlemi de kullanılan dil ile alakalı olarak yüksek bilgi seviyesi gerektiyor ayrıca hayli zaman alıcı bir işlem. Bundan dolayı doğal dil ile alakalı sorgu üretimi için uygun değil.

Diğer method ise kitle kaynaklı çalışma _(crowdsource)_ Bu method Doğal Dil İşleme araştırmalarında sıklıkla kullanılıyor. Farklı kullanıcılardan geldiği için de çeşitlilik sağlanabiliyor. Ancak işin içine insan girdiği için _slot_ ve _intent_ algılaması işleminin performansında azalma oluyor. Bunları etiketlerken yapılan herhangi bir hata son kullanıcı deneyiminde hayli yüksek bir etkiye neden oluyor. 

Snips ise kitle kaynaklı çalışma metodu ile makine öğrenmesi bazlı netleştirme tekniğini birlikte kullanıyor. Bugüne kadar merkezi olan sistemi bu andan itibaren merkeziyetsiz hale çevirme planlanıyor. Bunun için ilk aşamadda _bounty_ programı kapsamında yüksek kaliteli veri üretimi ile insanlar kullanılacak. İnsanlar sanal para kazanırken ekosistem için de veri üretmiş olacaklar. Snips AIR kullanıcıları dahil olmak üzere herkes bu kapsamda çalışam olabilir. 

Veri üretimini aşama aşama açıklayalım.

- 1. Uygulama geliştiricisi yeni data üretimi kampanyasını _intenti_ açıklayıp ve bir kaç örnek sorgu vererek başlatır. Bu işlemde intentin açıklamasını ve cümlede bulunması gereken belirli içerikleri belirtir. Örneğin, akıllı aydınlatma için üretim varsa, sistemdeki çalışanlar "Formüle Et: Işıkları Aç, İçerecek: Oturma Odası" gibi bir ifadeyi söylemekle görevlendirilir. Her üretilen sorgunun fiyatı geliştici tarafından belirlenir. Minimum fiyat ise görev başına düşen ortalama zamana göre belirlenir.

- 2. Kampanyaya katılmak isteyen çalışanlar sanal paralarını _stake_ etmek zorundalar. Daha sonra katılmak isteyenler arasından daha önce de belirttiğimiz yollarla (stake'in logu bazlı) seçim yapılır. 

- 3. Görev için seçilen çalışan (üretici olarak anılacak) belirtilen özelliklerde sorgu _(query)_ üretirler. 

- 4. Aynı protokolle seçilen 3 farklı çalışan (onaylayıcı olarak anılacak) üretici tarafından üretilen sorguyu inceler ve onaylayıp onaylamayacağın karar verir. Eğer onaylanırsa, üretici parasını alır. Eğer onaylanmazsa, üreticinin stakeleri en az 3 ardışık doğru görev tamamlayıncaya kadar dondurulur. Ayrıca, eğer 2 onaylayıcı onaylar ve 1 onaylayıcı onaylamazsa, onaylamayan kişinin stakeleri 3 ardışık doğrulamayı aykırılığa düşmeden tamamlayıncaya kadar dondurulur. Böylece hem üreticinin hem onaylayıcının dürüst davranması garanti edilir.

- 5. Makine öğrenmesi bazlı çapraz doğrulama da ayrıca uygulaır. Böylece diğer aşamalarla hile yaptığı fark edilmeyen kişilerin de tespiti sağlanır.

![alt text](https://docs.google.com/uc?id=1C8anIugJshblQPB8Yz4QPvUig8Hf8AKn)


Son olarak, doğal dil sorguları için veri üretimi sadece ilk adım. Aynı yöntemin uyandırma kelimelerini eğitmek için ses örneklemleri için kullanılmasına da başladık. Amacımız, yapay zeka ile alakalı her _annotation_ işlemini bu yolla gerçekleştirmek. 

2017 sonu itibari ile başladığımız merkezi data üretimi aşamasından 2019 Sonbaharı ile merkezsiz veri üretimi aşamasına geçiyoruz.

### Bölüm 7: Sanal Para Kuratörlüğünde Uygulama Marketi

Snips AIR ürünümüz bir çok faydalı uygulama ile birlikte gelecek. Örneğin, hava durumunuzu öğrenebilecek, pişirim için tarif bulabilecek, çalan müziği kontrol edebileceksiniz.

Ancak, bizim asıl gücümüz geliştirici topluluğumuzdan geliyor. Topluluğumuzda an itibari ile 14000'den fazla kayıtlı geliştirici bulunmakta. Akıllı telefonlarda olan uygulama marketleri gibi bizim sesli asistanımızın da uygulama marketi bulunmakta.

Merkezi uygulama marketlerini inceleyecek olursak bir çok sorunla beraber geliyorlar.

- Kullanıcıların gizliliği yok. Ödemeler merkezi kredi kartı sistemleri ile yapıldığı için kredi kartında bulunan tüm kişisel bilgiler de market üzerinde otoritesi olan kişilere aktarılıyor.

- Geliştiriceler yüksek bedeller ödemekteler. Mobil uygulama marketi yapılan alışverişlerden %30'a varan kesintiler yapılabiliyor. Bundan dolayı da geliştiriciler uygulamalarını ücretsiz yapıp ya reklamdan ya da kullanıcı verilerini satarak para kazanma yoluna gidebiliyorlar.

- Geliştiriciler yaratacakları içerik hakkında kısıtlı bir özgürlüğe sahipler.

- Geliştiricler keyfi olarak kovulabiliyor.

- Geliştiriciler aracı durumuna düşüyorlar.

- Sıralama algoritmaları şeffaf değil. 

- Uygulamalar hakkındaki incelemeler-geri bildirimler güvenilir değiller. 


Bunların oluşmasının nedeni ise finansal güç ve karar mekanizmasının bir kaç ana oyuncu üzerinde hayli konstantre olmasından kaynaklanıyor. Gerçek platformlar servis sağlayan ve onu arayan-kullanan insanlar arasındaki ilişkiyi her şeyi kontrol etme anlayışı olmadan sağlamalıdır.

**Sanal Para Kuratörlüğündeki Uygulama Marketine Giriş**

Snips uygulama marketini tasarlarken 2 anahtar prensibi izledik.

- Merkezi otoritenin olmaması

- Yaratılan değerin büyük bir kısmını topluluğa dağıtmak

Bunlardan dolayı sanal para bazlı bir market yapmak mantıklı: Kendini yöneten bir topluluk yaratmak ve bu topluluğun uygulama marketinin her gün daha iyi olması için çalışması

Bu tip bir marketi tasarlamak için _staking_ ana araçlardan biri. Kısaca özetlemek gerekirse bir özelliğe erişmek isteyen kullanıcı sanal parasını kitlemek zorunda. Böylece, eğer bu kullanıcı dürüst davranmazsa kitlemiş olduğu sanal parasına el konabiliyor. Böylece iyi davranmak daha önemli bir değer haline geliyor.

Sanal Para Kuratörlüğünde Uygulama Marketi (Token Curated App Store-TCA) 3 tip aktörden oluşmakta.

- Uygulama yayımlayan geliştiriciler

- Uygulamayı kullanan kullanıcılar

- Uygulamaların yayımlanmasına izin veren, yanlış incelemeleri ve zararlı uygulamaları işaretleyen kuratörler

NOT: Bu bölümün özetini sizlere sunacağım. Daha detaylı bilgi için İngilizce orjinalini okuyabilirsiniz.

**Komisyonsuz, Takma İsimli Ödeme Sistemi**

Mobil uygulama marketlerinde olduğu gibi Snips uygulama marketine uygulamasını koyan geliştiriciler ürünlerinden nasıl para kazanabileceğini seçebiliyor. Aylık abonelik, uygulama içi satın alma, başta satış vb.

Sanal paranın volalitesinin yan etkilerinden kaçınmak için fiyatlar Euro cihzından belirleniyor. Geliştiriciler ayrıca farklı kripto paraları kabul etme hakkına da sahip olacaklar. Kripto paraları kabul ederek takma isimli ve komisyonsuz işlem yapabilecekler. Komisyon sadece ağ üzerinden işlem yapılırken işlem yapılırken alınacak. Ve bu miktar diğer uygulama marketinde olan %30 oranından çok daha az olacak. Ancak Snips AIR sanal parası kullanılırsa bu işlem de ücretsiz olacak. 

Snips AIR cihazlarını alan insanların büyük çoğunluğu daha önce kripto paraları kullanmamış olacaklar. Bu sorunu çözmek için kullanıcıların sanal cüzdanlarına ön yüklenmiş bir miktar olacak.  Kullanıcıların genel olarak sistemi nasıl kullanabileceğine biraz daha açalım.

- Kullanıcılar Snips.ai üzerinden kayıt olur.

- Cüzdanları bir miktar Snips AIR sanal parası ile yüklü halde gelir. Böylece ekosisteme direk olarak katılabilirler.

- Cüzdandaki miktar bitince de kredi kartları ile yükleme yapabilirler. Ayrıca gizlilik ile alakalı daha ciddi kaygısı olan kullanıcılar anonim olarak başka yerlerden Snips AIR sanal parası alıp kendi cüzdanlarına aktarabilirler.

**Yayımlamak için Stake(Stake to Publish)**

Geleneksel uygulama marketlerinde klasik bir dilemma var. Herkese uygulama yayımlama izini verirlerse ortalık düşük kalite ve zararlı uygulamarla doluyor. Diğer taraftan denetleme yoluna gidilirse merkezi bir sansür mekanizması olacak. Bu sorunları sanal para ve staking mekanizması kullanarak çözmek mümkün. Bu noktada topluluk marketin kuratörü olmuş oluyor.

Uygulama yayımlamanın adımlarına bakalım.

- Geliştiriciler sanal paralarını stake ederek uygulamayı markete gönderirler. Stake edilen sanal paranın miktarına göre yeni uygulamalar listesinde ne kadar kalacağı gibi durumlar belirlenir.

- Geliştirici stake durumunu ortadan kaldırırsa uygulaması marketten çıkartılır. Böylece ölü uygulamalar marketten silinmiş olacak. Ayrıca bu işlemi yapan geliştiricilerin sürekli uygulama göndermesini engellemek adına bir kaç gün beklemesi gerekecek.

- Uygulama yayımlandıktan sonra kullanıcılar zararlı yazılım veya düşük kaliteli olarak işaretleyebilir. Bu durum kuratöre gözden geçirmesi için rapor edilir. Bu durumu değerlendirmek isteyen kuratör belli bir miktar sanal parayı stake eder ve kararını açıklar. Daha sonra dondurulan stakeler kuratörlere tekrar verilir ve ayrıca ödüllendirilir. Böylece zararlı yazılım veya kalitesiz içerik yükleyen geliştiriciler de cezalandırılmış olur.

- Kuratörlerin hile yapmasını ve stake almak için uygulamaları cezalandırmasını engellemek için başka bir denetim mekanizması daha var. Kuratörler dışındaki diğer geliştiriciler bu kararı oylarlar. Eğer kararı onaylanırsa kuratör kötü uygulama geliştirmiş kişinin parasını alırken, eğer kararı onaylanmazsa cezalandırdığı kişiye kuratörün parası aktarılır.

![alt text](https://docs.google.com/uc?id=1KCUrP_jq7HVf2CVw1_vCILdel0eIGRRo)

**Değerlendirmek için Stake(Stake to Review)**

Tüm uygulama marketleri kullanıcılarına uygulamaları değerlendirme izni verir. Aslında her uygulama için bir topluluk puanı olması ve o puana göre ne kadar popüler ve iyi olduğuna karar vermek çok güzel bir method. Ancak kullanıcı geri değerlendirmeleri uygulamaları sıralarken en öncelikli kullanılan metrik değil. Genelde indirilme durumlarına göre bu sıralamaları belirliyor. Bunun nedeni ise bu değerlendirmelerin genellikle güvenilir olmaması. Çünkü bazı durumlarda geliştiriciler iyi yorumlar yazması için insanlara para ödüyor ya da kullanıcılar genelde en uygulamadan en mutsuz oldukları anlamda değerlendirme yapıyorlar.

Bunu çözmek için Snips stake bazlı bir değerlendirme mekanizması kurarak kullanıcıları dürüst yoruma teşvik ediyor.

- Kullanıcı uygulamayı marketten indirir ve kurar.

- Kullanıcı uygulamanın iyi veya kötü olduğuna dair bir değerlendirme yazar. Daha sonra bunu yayımlamak için bir miktar sanal parayı stake eder. Daha sonra bu kullanıcıya sistem üzerinden ödül verilir.

- Uygulamaların sıralaması stakelerin toplamının logaritmik değerine öre belirlenir. Olumlu yorumlar artı etki ederken olumsuz yorumlar eksi etki eder. 

- Kullanıcıların sahte değerlendirme yapmasını engellemek için kuratörler bu değerlendirmeleri kontrol eder.

![alt text](https://docs.google.com/uc?id=1cHCY-XD4YGeFrtsOvowXRYjxLlkIT2U3)


**Yükselmek için Stake(Stake to Promote)**

Uygulama marketlerinde yeni uygulamaları keşfetmek oldukça büyük bir sorun. Bunun nedeni kısmen de olsa sıralama algoritmalarının şeffaf olmayıp momentuma göre hareket etmesi. Bundan dolayı sürekli zaten çok fazla indirilen uygulamalar en tepede yer alıyor ve yeni uygulamaların keşfedilmesi zorlaşıyor.

Bunu çözmek için Snips uygulama marketinde çoklu keşif mekanizması bulunuyor. Bunlardan bazıları popülerlik tarafından belirlenirken bazıları pazarlama tarafından belirleniyor.

- Değerlendirelen Uygulamalar listesi, kullanıcıların değerlendirmeleri baz alınarak hazırlanıyor. Kullancılara _default_ olarak gösterilen liste budur.

- Yeni Uygulamalar listesi, son 7 günde yayımlanmış uygulamaları içeriyor.

- Trend Olan Uygulamalar listesi, uygulamaların indirilme sayısının momentumuna göre belirleniyor. Bu liste diğer uygulama marketlerinin kullandığı sıralama listelerinin benzeri

- Öne Çıkan Uygulamalar listesi, uygulamayı yayımlayanların stake ettiği miktara göre belirleniyor. Yayımlayaıcılar ayrıca zamanla daha fazla miktar stake edebiliyorlar.

Genel olarak sanal para(token) kullanımının kötü uygulama kalitesi ve otorie arasındaki dilemmanın zarif bir çözümü olduğunu düşünüyoruz.

![alt text](https://docs.google.com/uc?id=1cHCY-XD4YGeFrtsOvowXRYjxLlkIT2U3)


### Bölüm 8: Sanal Para Satışı (Token Sale)

Snips olarak amacımız basit: _Merkezsiz, Tasarımı Gereği Gizli-Kişiye Özel Ses Asistanı_ üretmek. Bu amacımıza ulaşmak için en önemli husus aktif bir topluluk yaratmak ve bu topluluğun bizim vizyonumuzu taşıması. 

Blok zincirinin topluluğu bir ortak hedef çercevesinde federe edeceğine olan inancımızdan dolayı sanal para satışımızı direk olarak _public_ yapacağız. Eğer topluluk Snips AIR'e yeterince kaykı yapmazsa ve bunun gerçekleşmesini istemezse bu ürünün ve gizlilik değerlerimizin yeterince çekici olmadığı anlamına geliyor olacak. Basitçe, eğer Snips AIR cihazlarını zamanı gelince alabilmek istiyorsanız bugün Snips AIR sanal parasından almanız gerekiyor.

Sanal para satışımız olabildiğince adil ve kapsayıcı olması üzerinde tasarlandı.

- Kripto parası olmayan insanlar bile katılabilecek

- Satın alma işlemleri zahmetsiz olacak

- Geliştici topluluğumuz, kullanıcılarımız öncelendirilecek

- _Pumb and Dumb_ şemasından kaçınılacak

Eğer bizim gizliik vizyonumuzu taşıyorsanız ve biz ürünleri üretirken bu sanal paraları elinizde tutmaktan çekinmiyorsanız siz de sanal para satışımıza katılmalısınız.

**Sanal Para Dağıtımı**

Snips AIR sanal parası(token) sistemin _native_ sanal parası. Başlangıçta 10,000,000,000 adet token olacak. Böylece günlük kullanım için kullanıcılarımızın üzerinde daha az bir bilinçsel baskı olacak.

AIR tokenlerı ile AIR ağı üzerinde işlem yapılacak. Bunlara sahip olmak Snips şirketi üzerinde herhangi bir hakka sahip olduğunuz anlamına gelmiyor.

Bu tokenlar ile yapılabilecekleri tekrardan özetlemek gerekirse

- Ağın Yönetimi (onaylayıcıların oylanması vb.)

- Uygulama Marketi (satıl alma, kuratörlük, yayımlama, değerlendirme vb.)

- Makine Öğrenmesi (Veri işleme, model eğitme, veri katkısı vb.)

- Veri Üretimi (veri yaratma, veri satın alma vb.)


![alt text](https://docs.google.com/uc?id=1sjCBgosXynTrrfsf-UVhoB0paBaEzm8C)


2018 yılı itibari ile 3.6 Milyar, 2025 yılı için ise 11.7 Milyar tokenın dolaşımda olmasını bekliyoruz.

Token fiyatı olarak 0.026 Euro belirlendi. Böylece 2018 yılı için tahminimiz olan 3.6 Milyar token sayısı ile 94 Milyon Euroluk bir market büyüklüğüne ulaşmış olacağız.


![alt text](https://docs.google.com/uc?id=1XC8dI8R-cNPJvg3uGZZ8n7Y-VVeYXrVG)

**Sanal Para Satışı(Token Sale)**

İlk token satışında AIR tokenlarının %48'i satışa çıkacak. Bunları BTC, BCH, ETH, EOS ve Euro ile satın alabilisiniz.

![alt text](https://docs.google.com/uc?id=1qZotKKuppfPcAnAG5DdohUVgC7AHCljD)

**Soft ve Hard Cap**

Soft Cap miktarının yakalanbilmesi için 1.5 Milyar tokenın satılması gerekiyor. Bu da 21,500,000 Euro anlamına geliyor. Soft Cap miktarına ulaşılana kadar yatırımlarınız CARPA adı verilen bir mekanizma ile güven altına olacak. 1 Aralık 2018'e kadar bu miktara ulaşılmazsa işlem ücreti dışındaki tüm yatırımınız size iade edilecek.

Eğer bu miktara ulaşılırsa AIR MainNet'in açılışına kadar token satışı devam edecek.

**AIR Token Satın Alma**

token.snips.ai üzerinden alıma açık olacak. 

- Detaylarınızı girerek ne kadarlık bir alım yapmak istediğinizi belirtin.

- Şartları okuduktan sonra token satış kontratını imzalayın.

- Partnerimiz Netki'nin mobil uygulamas ile KYC/AML adımlarını tammalayın. Bu işlem bir kaç dakika sürecek.

- Seçtiğiniz para birimi ile ödemenizi yapın.

Tüm bu adımlardan sonra Snips takım üyeleri ya işleminizi onaylacak ya da ihtiyaç duydukları daha fazla bilgiyi sizden talep edecekler.

Token satışı Çin dışında herkese açıktır.

**Satışta Önceliklendirme**

Token alımı için çok sayıda talep ile karşılaştığımız için ön satışları önceliklendireceğiz.

Sıralama öneme göre yapılmıştır.

- Snips topluluğunda aktif geliştiriciler

- Telegram grubuna katılanlar veya önceliklendirme talep edenler

- Token satışı ve telegram grubu için kişileri davet edenler

- Sosyal medyada Snips hakkında konuşanlar veya içeriklerimizi retweet edenler

- Blok zinciri, yapay zeka ve gizlilik konusunda etkili olanlar

Herkes 100 Euronun üzerinde bir miktar için ön satışa katılabilir. Miktarın önceliklendirme açısından bir önemi bulunmuyor.

**Kaynağın Kullanımı**

VC fonlamasından 22 Milyon Euro elde ettik. Bu sayede işlemlerimizi yürütme imkanı buluyoruz. New York ve Paris ofislerimiz için aylık 630 Bin Euro harcama yapmamız gerekmekte. 

_Detaylı bilgi için orjinal yazıyı okuyabilirsiniz._

**Bounty Programı**

Snips AIR'in başarısı sadece ürettiği teknolojinin ve ürünlerin kalitesine değil, aynı zamanda topluluğa da bağlı. Token satışı veya uygulama üretimi gibi her konuda olabildiğince fazla insanın katılımına ihtiyacımız var.

Snips AIR bounty programı hem token alıcılarını hem de geliştiricileri hedefliyor. 

Bounty programına katılıp AIR tokenı kazanmanın 3 yolu var.

- Geliştirici olarak bugün uygulama yaratıp markete koyabilirsiniz. Daha sonra aldığınız değerlendirmeler ışığında indirme başına token kazanabilirsiniz.

- Token alıcısı olarak size ait eşsiz _referral URL_ adresinizi arkadaşlarınıza paylaşıp onların aldığı her 1 Euro'luk tokendan sizde 1 AIR tokenı kazanabilirsiniz. Bu işlemi yapmak için sizin de token satın almış olmanız gerekiyor.

- Geliştirici veya token alıcısı olarak, Snips hakkında meetuplar düzenleyip, sosyal medyada paylaşımlar yapıp bloglarınızda yazılar yazabiliriniz. Bunları yaptıkran sonra dolduracağınız formla bizi haberdar edip içeriğe göre token kazanabilirsiniz.

**Kullanıcıları Sisteme Ekleme**

Snips AIR cihazı satın alacak çoğu kişi daha önceden kripto para ekosistemi ile alakalı olarak hiç bir işlem yapmamış olacak. Bundan dolayı, bu geçişi olabildiğince kolaylaştırmayı amaçlıyoruz.

Snips AIR donanımlı bir cihazı satın aldığınızda 5 Euro değerinde token yüklenmiş cüzdana sahip olacaksınız. 



**Yazardan Son söz**

_Arkadaşlar, daha önce de belirttiğim gibi 2018 Ağustos ayı itibari ile Snips şirketi ile hiç bir bağlantım yoktur. Elimden geldiğince geleceğine çok inandığım bu projenin bir Türkçe özetini çıkartmak istedim. Umarım okuyanlara faydalı olacak bir içerik olur._

_Esenliklerle_

